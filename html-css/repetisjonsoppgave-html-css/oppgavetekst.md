## Grunnleggende repetisjonsoppgave: HTML og CSS

NB: Du trenger ikke bruke flexbox eller css-grid i denne første oppgaven, men du KAN selvsagt gjøre det dersom du ønsker.

**Del 1: HTML**

1. Opprett to HTML-filer, for eksempel `side1.html` og `side2.html`.
2. I begge filene, bruk minimum følgende tagger: `h1`, `h2`, `p`, `img`, `a`, `ul`, `ol`, `li`, `div`, `iframe` osv.
3. Lag en navigasjonsmeny på begge sidene ved hjelp av `ul` og `li` taggene. Lag lenker mellom de to sidene ved hjelp av `a` taggen (du skal kunne navigere mellom de).
4. Legg til relevant innhold og bilder på hver side.

**Del 2: CSS**

1. Opprett en ny CSS-fil, for eksempel `stil.css`.
2. Bruk CSS-selektorer til å stilsette elementene på sidene. Ta gjerne utgangspunkt i eksempelet som er vist på tavlen.
3. Utforsk forskjellige egenskaper som farger, skriftstørrelser, marger, padding, bakgrunnsbilder osv.
4. Lag et design som ser bra ut og passer til innholdet på sidene. Igjen, se på eksempelet på tavlen dersom du trenger et konkret eksempel.

Lykke til med repetisjonsoppgaven!